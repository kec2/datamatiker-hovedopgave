\section{Fremtidige udvidelsesmuligheder for systemet}

\begin{itemize}

\item Mobilitet.
EIK Bank har udtrykt ønske om at rådgiveren kan tage applikationen med ud til kunden, på en bærbar computer. Denne funktionalitet er dog blevet nedprioriteret i forhold til den basale funktionalitet og den tidsbegrænsning projektet er omfattet af. Dermed er den blevet en mulig fremtidig udvidelse. Denne funktionalitet indebærer dog nogle problematikker med synkronisering af data med den centrale database i EIK Bank. Vi ser to mulige løsninger på dette.

Hvis rådgiveren skal på besøg hos en kunde er en mulig løsning at medbringe data fra den centrale database. Rådgiveren skal altså forberede applikationen ved at hente kundens data ned, inden han frakobler den bærbare computer fra EIK Banks netværk og tager den med. Yderligere vil rådgiveren, når han vender tilbage til EIK Banks netværk med de nye data, skulle tilføje de nye kundeforhold til den centrale database. 

Den anden mulighed for at løse problemet er at rådgiveren medbringer et mobilmodem ud til kunden og kan koble sig til internettet. Derfra kan han, for eksempel ved hjælp af en webservice, koble sig direkte til den centrale database. Vi har ikke undersøgt aspekterne omkring hverken sikkerheden eller implementeringsomkostningerne af sådan en løsning.

I forbindelse med denne funktionalitet er der yderligere leget med tanken om muligheden for at rådgiveren kan medbringe en bærbar printer og afslutte besøget med at printe resultatet af rådgivningen ud til kunden med det samme. Dette mener flere medarbejdere ville øge graden af professionalisme og være en rigtig smart funktionalitet.

\item Integration med EIK Banks eksisterende systemer.
Fra vores side var der i begyndelsen tanker om muligheden for at lade vores applikation hente kundedata fra EIK Banks nuværende kundesystem hos deres datacentral. Dette var dog før vi indså hvor lukket EIK Banks system er, hvilket jo er mere end naturligt nok, når man tænker på hvor kritiske de data banken behandler er. Fra bankens side har der også været tale om sammenkobling med eksisterende systemer, som en væsentlig udvidelsesmulighed. 

\item Øget fleksibilitet.
Der har været talt om muligheden for at brugerne af systemet kan bestemme om der kan tilføjes flere indtastningsfelter, som for eksempel telefonnumre og emails. Dette kunne gøres i en konfigurationsdel i systemet, hvor antallet af indtastningsfelter og hvilke indtastningsfelter der ønskes nemt kan ændres. Dette kræver dog at databasen er forberedt for denne udvidelse og der er mulighed for at den kommer til at indeholde mange NULL-værdier.

\item Mulighed for at udføre fremskrivninger og lave beregninger.
Med den klasseopdeling applikationens arkitektur er bygget på, er det oplagt at udvide programmets funktionalitet til også at kunne udføre beregninger. Selvom kravet om dette er nedprioriteret, er det stadig en væsentlig funktionalitet for systemet, som har været tiltænkt fra begyndelsen. 

\item Optimering af notesystemet.
Notesystemet er et punkt hvor der ligger mange muligheder for at udvide og øge funktionalitet. For det første kunne man overveje at lave en form for formatering af teksten i notefeltet, hvormed der bliver lavet linieskift efter en note, samt for eksempel en streg til at adskille hver note. Man kunne yderligere indsætte et timestamp, rådgiverens navn med mere.
Udover disse forbedringer af det eksisterende notefelt, er det oplagt at se på en mere radikal ændring af notekonstruktionen. Man kunne starte med at lave en klasse der indeholder data til noten. Hermed får man bedre mulighed for at lave udvidet funktionalitet og formatering. 

Man kunne også overveje at lave en popup-form til al notehåndtering, som kan tilgås via en noteknap på hvert skærmbillede i systemet. Hermed samles tilgangen til notesystemet til ét sted. Hvis denne løsning gør noten lidt for adskilt fra sessionen, kunne man lave et uredigerbart notepreview på hvert skærmbillede hvor for eksempel seneste note vises.
Yderligere kunne man overveje om noten skal være samlet for sessionen eller om noterne skal være specifik per kunde i sessionen. 

\item Optimering af sessionsvalget.
Vi begyndte med at have dato, samt rådgivers navn, på sessionvalgsformen. Dette er nu efter EIK Banks ønske, ændret til kundenavn istedet. Det er mere vigtigt at kunne se kundens navn end det er at kunne se rådgiverens og datoen. 

Det er yderligere et ønske fra EIK Banks side at der er mulighed for at søge blandt oprettede sessioner og kunder. Jo flere sessioner der kommer, des længere og mere uoverskuelig bliver listen, hvormed en søgefunktionalitet vil være hensigtsmæssig at implementere. Dette vil kunne lette arbejdsgangen med at finde frem til en session eller en kunde betydeligt. Da de data der søges på allerede er indlæst i datastrukturen vil søgningen også være forholdsvis hurtig, rent performancemæssigt.

%Selve klasserne i applikationen hænger sammen således, at der godt kan være flere kunder pr. session og kun en session pr. kunde. Dette stemmer overens med hvordan konsulenten (Kim) har udtrykt ønske om at systemet skal bygges op. Det er simpelthen ikke nødvendigt at have information om en kundes tidligere sessioner, kun den sidste nye er relevant.


I EIK Banks oplæg til opgaven, ligges der endvidere op til yderligere ud\-vi\-del\-ses\-mu\-lig\-he\-der til systemet, se også bilag \ref{EIK_Oplaeg} på side \pageref{EIK_Oplaeg}:

\begin{itemize}
\item \textit{Udvidelser til kundeforholdet, som typisk vil manifesteres i form af tabeller i databasen eller anden funktionalitet i form af direkte links til websites.}
\begin{itemize}
  \item \textit{Test vedrørende risikoanalyse vedrørende risikoprofil.}
  \item \textit{Pensions- og dækningsforhold for de foretrukne samarbejdspartnere/forsikringsselskaber.}
  \item \textit{Værdipapirer over foretrukne porteføljer, for eksempel EIK Banks modelportefølje.}
  \item \textit{Skatteforhold i foretrukne udlande, for eksempel Frankrig, Spanien, England med flere.}
  \item \textit{Gængse realkreditlån, beregningsmotor, omlægning af lån.}
  \item \textit{Udregning af konsekvensen af renteudviklinger.}
\end{itemize}
\end{itemize}
\end{itemize}


