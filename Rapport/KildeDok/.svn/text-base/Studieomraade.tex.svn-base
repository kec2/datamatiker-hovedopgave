\section{Studieområder}

I forbindelse med projektforløb og rapportskrivning har vi valgt at lægge fokus på to studieområder. Det primære studieområde omhandler design af applikationens brugergrænseflader, hvor vi har defineret følgende mål:

\begin{itemize}
\item At designe en brugervenlig og intuitiv brugergrænseflade.
\item At hjælpe med til at give bankkunden et nemt og hurtigt overblik over dennes økonomi, på en præsentabel måde.
\item At skabe et professionelt look på de data EIK Bank udleverer til sine kunder, i form af en økonomisk oversigt over kundens forhold.
\end{itemize}

Omfanget af teorien omkring design af brugergrænseflade er alt for stor til at det hele er relevant og anvendeligt i vores projekt, hvorfor vi kun vil arbejde inden for et afgrænset område med emnet, som afspejles af de mål vi har sat ovenfor.
 
Det andet og sekundære studieområde omhandler brugen af design patterns i systemarkitekturen. Det vi, i projektet, vil lægge vægt på er det design pattern der hedder 'Model View Control' (fremover MVC). Formålet med brugen af MVC er at gøre applikationens dele så uafhængige af hinanden som muligt, hvormed det bliver nemmere at skifte og ændre delene uafhængigt af hinanden. Eksempler på sådanne dele er brugergrænsefladerne og databasetilgang osv. Det er et mål fra vores side og et krav fra EIK Banks side at det nye system skal være udvidelsesvenligt, hvorfor det giver mening at implementere MVC i vores sammenhæng. Vi kan altså opnå dette ved at opdele systemet i moduler, hvilket MVC vil hjælpe med til. Vi benytter endvidere design patternet Singleton flere steder i applikationen. Singleton sikrer at der kun findes én samtidig instans af et objekt. Mere om dette under afsnit \ref{design_pattern} på side \pageref{design_pattern}.

Der er mange andre design patterns som kunne hjælpe med til at nå disse og andre mål, men vi har valgt at afgrænse os fra brugen af flere design patterns, både af tidsmæssige, men også af omfangsmæssige årsager.
