\newpage
\section{Principper}

Følgende principper er blevet fastlagt som grundlag for projektet. Dermed danner de grundlag for den systemudviklingsmetode vi arbejder ud fra. 

\begin{itemize}
\item 

\item Aktiv brugerdeltagelse er væsentlig for os, hvorfor vi afholder en ugentlig briefing for de, i projektet, involverede personer fra EIK Bank. Udover dette inddrager vi brugerne i udviklingen, her tænkes på prototype-sessioner, krav-indsamling, møder med mere.

\item Vi inddrager elementer fra eksperimentiel systemudvikling. Her tænkes på det daglige morgenmøde, et SCRUM/XP element, hvor vi hele tiden følger op på hvad vi har nået og skal nå inden næste morgenmøde.

\item Vi arbejder endvidere ikke efter en dokumentdrevet tankegang (dette er med inspiration fra XP). Vi har, i opgaven, ikke noget ønske om at lade os drukne i dokumentation. I forhold til selve projektet må vi dog stille vores eget ønske om let dokumentgang til side og lave den grad af dokumentation som virksomheden ønsker.

\item I forbindelse med kravindsamling vil vi gøre brug at prototyping. Vi vil primært gøre brug at Lo-Fi kombineret med video- og lydoptagelse af sessionerne.

\item Vi vil forsøge at arbejde ud fra en risiko-drevet tankegang, forstået på den måde, at den næste opgave vi skal løse skal være den opgave der er størst konsekvens ved ikke at få løst. Hermed er vi hele tiden opmærksomme på ``at knække den hårdeste nød først''

\item Der skal bruges tid på at skrive rapport mindst én gang om ugen. Som udgangspunkt sker dette hver fredag.

\item Vi anvender ikke stringent UP. Hermed menes at vi ikke deler vores projektforløb op i analyse, design, implementering og test i en fastlagt iterativ process. Ligeledes, som nævnt ovenfor, følger vi ikke slavisk den typisk ret dokument-tunge arbejdsgang, med usecase, aktivitet- og sekvens diagrammer med flere, for hver eneste funktion og klasse i applikationen. Vi vil tage elementer fra UP i brug når vi føler det bliver relevant.

\item Vi har et princip om at vi skal dele rollerne mellem os på en sådan måde at de roterer blandt os. Dette er for at mindske risikoen for at vi sidder fast i gamle rutiner og arbejdsformer. Nogle er for eksempel mere vant til at styre møder og prototypesessioner end andre og andre er mere vant til at holde sig i baggrunden og observere. Nogle er gode til at kode, hvor andre er bedre til det systemudviklingsmæssige aspekt. Det skal ikke være fastlagt at dem der er vant til en opgave, dermed er selvskrevne til at udføre opgaven næste gang. Vi vil derudover også på denne måde  hver i sær forsøge at udvikle os på andre områder en vores kerneområder. Der er også et paradoks med denne rotation. På den ene side skal alle være med til alt, på den anden side kan vi spare tid og få et bedre produkt hvis folk laver det de er bedst til. Her er følelsen af tidspres, den faktor der gør, at man går fra den ene yderlighed til den anden.

\item  Vi vil, og skal, stille så mange dumme spørgsmål som muligt. Ikke for at stille dumme spørgsmål, men for at få de bedst mulige forklaringer på de ting vi spørger om. Problemet er at vi, såvel som de involverede medarbejdere fra EIK Bank, er fagspecialister på hver vores område. Derfor kan det være vanskelig at kommunikere med hinanden på en sådan måde at alle parter forstår hinanden. Derfor vil vi hellere spørge ind til et problem en gang for meget, end en gang for lidt.
\end{itemize}