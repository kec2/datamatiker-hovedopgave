\section{Vores valg af udviklingsmiljø}

Vi har i gruppen hver især forskellige programmeringssprog som vi brænder for og har arbejdet mest med. Nogle er til Java, nogle er til C\# og andre er til noget helt tredje. Dog havde vi den fællesnævner at alle i gruppen havde det samme valgfag på 4. semester, nemlig .Net \& Visual Studio 2003. Her dannede vi også gruppe, for at lave valgfagsprojekt i samme fag. I valgfagsprojektet skulle vi lave en applikation i Visual Studio 2003 og her valgte vi C\# som programmeringssprog. Vi skulle endvidere bygge en Access database og fik dermed øvelse i at koble de to værktøjer sammen.

Da vi begyndte på hovedopgaven var .Net frameworket lige udkommet i version 2.0 og Visual Studio var udgivet i den nye version 2005. EIK Bank har ikke haft nogen præferencer over for  hvilket sprog applikationen udvikles i, da de ikke selv har udviklere siddende i huset. Eneste anmærkning fra bankens side var at vi godt måtte tage videre\-udviklings\-muligheder med i overvejelserne. Derfor lod vi vores fælles erfaring fra 4. semester være et af argumenterne for at vælge .Net platformen og sproget C\#. Et andet argument var at vi gerne ville arbejde mere med .Net og C\# og lære platformen bedre at kende, da den er ``oppe i tiden''. Derfor mener vi også at vores valg er med til at ``fremtidssikre'' systemet, da banken engang i fremtiden med sikkerhed kan finde ekstern arbejdskraft til videreudvikling af systemet i og med at platformen er udbredt og anvendes mange steder.
