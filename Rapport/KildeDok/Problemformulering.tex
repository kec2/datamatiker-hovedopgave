\newpage
\section{Problemformulering}

Ud fra de betragtninger vi har gjort om det eksisterende system, hvor EIK Bank anvender Excel regneark til simulering af private kunders økonomi, ses det tydeligt at et nyt system vil kunne bidrage med væsentlige forbedringer. Disse forbedringer vil til dels komme rådgiveren og dennes arbejdsgang til gode og dels vil de komme kunden til gode ved et hurtigere og bedre overblik, i form af et mere professionelt udprint. Systemet skal ikke lave væsentligt om på de processer der ligger i den nuværende arbejdsgang, men gøre det lettere at udføre arbejdet. For at vi kan finde ud af hvordan det nye system skal konstrueres, er det nødvendigt at analysere en række forhold, hvoraf problemformuleringen kan defineres:

%Hvordan kan vi udvikle et bruger- og udvidelsesvenligt system til private banking, som giver kunden et forbedret overblik over deres økonomiske forhold, i forbindelse med registrering af kunders privatøkonomi.\\
%Vi vil yderligere undersøge hvordan vi kan skabe et godt design af brugergrænsefladen og om vi med fordel kan inddrage elementer fra eksperimentiel systemudvikling i processen. Vi er endvidere interesserede i at implementere systemet ved hjælp af design patterns, hvorfor vi vil undersøge hvilke der kan være relevante for vores system.

EIK Bank har et krav om at systemet skal være brugervenligt, kunne udskrive professionelt udseende rapporter til kunden og skabe gennemskuelighed og overskuelighed af kundens økonomi. Hvordan kan vi opfylde dette krav ved inddragelse af eksperimentielle systemudviklingsmetoder og teori om brugervenlighed?

Et andet krav siger at systemet skal være modulært og udvidelsesvenligt. Kan vi ved brug af design patterns opfylde dette krav, og i så fald med hvilke design patterns?



%\begin{itemize}
%\item Hvordan får vi skabt et optimalt design af brugergrænsefladen?

%\item Vi er interesserede i at implementere systemet ved hjælp at design patterns. Hvilke fordele kan vil få for systemet? Hvilke design patterns er relevante for denne applikation?

%\item Vi er endvidere interesserede i at inddrage aspekter af eksperimentiel systemudvikling i projektet. Hvordan vil dette påvirke projektforløbet?

%\item Hvad kan vi gøre for at systemet ikke tilpasses den ene rådgivers arbejdsform mere end den andens?

%\item Hvordan kan vi forbedre systemets visualiseringsgrad overfor kunden, med hensyn til udprint af data?
%\end{itemize}






