\newpage
\section{Problemstilling}

Det problemområde vores projekt ligger inden for, er de private kunder der søger rådgivning af deres formuer, og hører dermed ind under Private Banking.

Private Banking består af rådgivning af kunder og planlægning af deres økonomiske forhold. De økonomiske forhold deles op i indtægts-, formue- og pensionsforhold. Kunderne kan for eksempel få rådgivning om hvordan kundens økonomi ser ud i tilfælde af uarbejdsdygtighed, hvordan man bedst sikrer sig en optimal udnyttelse af kundens likvider, om disse likvider kan omstruktureres og så videre. Det primære problem består i at kunne vise kunderne en troværdig oversigt over og simulering af nuværende og fremtidige forhold. Man forsøger at sikre kunden bedst mulige økonomiske vilkår fremover, ud fra det grundlag kunden står med.

Problematikken med afdelingens nuværende arbejdsgang drejer sig hovedsageligt om de værktøjer rådgiverne har til rådighed. Bankens Private Banking afdeling benytter i dag Excel regneark, hvor alle tal og forhold indtastes, behandles via formler og derefter printes ud til kunden. Et eksempel på det nuværende system kan ses i bilagene, bilag \ref{Eksisterende}, side \pageref{Eksisterende}.
Indtastningen af kundens data sker ud fra det materiale kunden kommer med, som er på papirform. Dette materiale drejer sig typisk om depotoversigter, selvangivelser, årsopgørelser med mere. Sammensætningen af materialet er endvidere forskelligt fra kunde til kunde, hvormed registreringen af oplysningerne ikke kan gøres til en automatiseret process. Rådgiveren skal altså holde styr på papirene samtidig med at de relevante data observeres og tastes ind. Derfor er det vigtigt at indtastningsdelen på skærmen er så nem at have med at gøre som muligt, hvilket man ikke kan sige at regneark er. 
I regneark har man adgang til alle felter, man kan komme til at skrive i det forkerte felt og slette data der ikke skulle være slettet. Endvidere skal man selv sørge for at slette tidligere data fra hvert felt, da den skabelon regnearket kopieres fra er en tidligere sag. 
Afdelingens rådgivere ønsker sig i dette regi et værktøj der kan lette indtastningen af kundens data. 

Endvidere må muligheden for at lave præsentable udprint, baseret på regneark, siges at være begrænset. Dette beskrives af afdelingens rådgiverer som et andet af hovedproblemerne, at \emph{``man er ikke nødvendigvis stolt af det resulterende materiale man giver til kunden''}.
Problemet er at servere en økonomisk oversigt for kunden, på en mere overskuelig og præsentabel måde.

Et andet problem består i at kundernes data i Private Banking afdelingens system ikke er centraliseret. Sagerne gemmes på et fælles netværksdrev. Alle har samme adgangsrettighed til denn mappe. Hver rådgiver holder yderligere styr på sine kunder i personlige adressekartoteker, da en kunde normalt tilknyttes én og samme rådgiver, som følger kunden så længe kunden er tilknyttet banken. Dette kan give problemer hvis en rådgiver bliver syg, og de andre derfor ikke har adgang til disse data.