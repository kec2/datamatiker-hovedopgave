\section{Formål med systemet}

Dette afsnit opsummerer hovedpunkterne fra problemstillingen og anskuer formålet med det nye system fra EIK Banks side.

Det overordnede formål med det nye system er at gøre det nemmere for den private kunde at få et overblik over sin økonomi, på en professionel, indbydende og præsentabel måde. Banken er ikke tilfreds med deres nuværende værktøj som det primære arbejdsredskab og ser dette som et problem.

Yderligere er det et mål at lette bearbejdningen af data for EIK Banks Private Banking rådgivere. Det er relativt besværligt og usikkert at arbejde med Excel på indtastnings- og beregningsniveau, hvor en applikation med windows-form brugergrænseflade tilbyder langt bedre håndtering og sikkerhed. Med sikkerhed tænkes blandt andet på at man ikke kan komme til at skrive eller slette elementer der ikke er adgang til, som man kan i et regneark.

Det er endvidere et mål at samle rådgiverens værktøjer i én applikation. Disse værktøjer indbefatter de nuværende Excelark og dokumenter, fremskrivningsskabeloner, adressekartoteker og tabelopslag på diverse offentlige instansers hjemmesider.

\newpage



