\section{Metodologi}

Med henblik på den grundlæggende metodologi handler dette afsnit om de filosofier og principper vi har arbejdet efter og hvordan de er blevet anvendt.

For at beskrive en metodologi kigger vi på hvordan projektet er nedbrudt i faser, hvilke opgaver der skal udføres i hver fase og hvilket output der skal produceres. Yderligere ses der på hvem der involveres i faserne og opgaverne, hvornår de udføres og hvordan projektet skal styres. Man kan, hvis man finder det nødvendigt, også se på hvilke forhold opgaverne udføres under og hvilke hjælpeværktøjer man kan tage i brug. Se kilde \cite{ISD}.

I projektets første uge fokuserede vi på at blive enige om hvilke principper vi ville arbejde efter og have som styrings\-principper.

\subsection{Filosofier}

Vi blev hurtigt enige om følgende, helt grundlæggende, principper eller filosofier om man vil:

\begin{itemize}
\item Vi vil forsøge at arbejde ud fra en risiko-drevet tankegang, forstået på den måde, at den næste opgave vi skal løse skal være den opgave der er størst konsekvens ved ikke at få løst. Hermed er vi hele tiden opmærksomme på ``at knække den hårdeste nød først''.
\item Vi har et princip om at vi skal dele rollerne mellem os på en sådan måde at de roterer blandt os. Dette er for at mindske risikoen for at vi sidder fast i gamle rutiner og arbejdsformer. Nogle er for eksempel mere vant til at styre møder og prototypesessioner end andre og andre er mere vant til at holde sig i baggrunden og observere. Nogle er gode til at kode, hvor andre er bedre til det systemudviklingsmæssige aspekt. Det skal ikke være fastlagt at dem der er vant til en opgave, dermed er selvskrevne til at udføre opgaven næste gang. Vi vil derudover også på denne måde hver i sær forsøge at udvikle os på andre områder end vores kerneområder. Der er dog også et paradoks med denne rotation, på den ene side skal alle være med til alt, på den anden side kan der spares tid og udvikles mere effektivt, hvis folk laver det de er bedst til. Her kan følelsen af tidspres, være den faktor der gør at man afviger fra sit princip.
\item Vi inddrager elementer fra eksperimentiel systemudvikling. Her tænkes specielt på prototyping. Vi vil endvidere anvende elementer fra de agile metoder, hvor for eksempel det daglige morgenmøde er inspireret af den agile udviklingsmetode Scrum. De agile metoder er netop kendetegnet ved at være fleksible og kunne tilpasse sig forløbet, ved hyppig opfølgning på processen.
\item I forbindelse med kravindsamling vil vi gøre brug at prototyping, som et 'RAD'\footnote{Rapid Application Development} moment. Vi vil primært gøre brug at den papirbaserede Lo-Fi \footnote{Low Fidelity} prototype, kombineret med video- og lydoptagelse af sessionerne.
\item Aktiv brugerdeltagelse er væsentlig for os, hvorfor vi afholder en ugentlig briefing for de, i projektet, involverede personer fra EIK Bank. Udover dette inddrager vi brugerne i udviklingen, her tænkes på prototypesessioner, kravindsamling, møder med mere.
\item Vi anvender ikke UP\footnote{Unified Process}. Hermed menes, at vi ikke deler vores projektforløb op i inception, elaboration, construction og transition, i en fastlagt iterativ process. I forbindelse med dokumentation over for opgaven arbejdes der ikke efter en dokumentdrevet tankegang (dette er med inspiration fra XP). Vi har, i opgaven, ikke noget ønske om at lade os drukne i dokumentation. I forhold til selve systemet må vi dog stille vores eget ønske om let dokumentgang til side og lave den grad af dokumentation som virksomheden ønsker. Vi vil altså tage elementer fra UP i brug når vi føler det bliver relevant.
\item Vi vil, og skal, stille så mange ``dumme'' spørgsmål som muligt. Ikke for at stille dumme spørgsmål, men for at få de bedst mulige forklaringer på de ting vi spørger om. Problemet er at vi, såvel som de involverede medarbejdere fra EIK Bank, er fagspecialister på hver vores område. Derfor kan det være vanskelig at kommunikere med hinanden på en sådan måde at alle parter forstår hinanden. Derfor vil vi hellere spørge ind til et problem en gang for meget, end en gang for lidt.
\end{itemize}

\subsection{Arbejdsform}
Det overordnede framework for projektet er inspireret af spiralmodellen og dens iterative adfærd. Vi nedbryder dermed projektforløbet i faser. Herunder er det fastlagt, at vi har korte iterationer på 1 uges varighed.
\begin{itemize}
\item For hver iteration skal der løses fastlagte opgaver:
\begin{itemize}
\item Dagen starter med at afholde et internt morgenmøde, hvor der bliver gjort status og lavet dagsorden for hvad der skal laves den pågældende dag, se Bilag \ref{Morgenmoeder} på side \pageref{Morgenmoeder}. Dette er efter forbillede af XP og Scrum. Dagsordenen nedskrives til hvert møde og gemmes.
\item Når dagen er omme skrives der dagbog, hvor der bliver noteret hvad der er lavet og sket, se Bilag \ref{Dagboeger}.
\item Der laves en ugentlig planlægning af næste iteration. Dette vil sige at der hver fredag bliver lavet en plan for næste uges forløb og denne uges mål. Det ugentlig mål resulterer typisk i færdiggørelsen af et eller flere af projektets delmål, altså et delsystem. Hver iteration løber fra fredag til torsdag, hvormed deadlinen for ugens mål er fredag morgen. Den ugentlige plan nedskrives og gemmes. I dette planlægningsforløb opklares hvad der i kommende iteration er den ``hårdeste nød''. Dette gøres internt i gruppen.
\item Der afholdes et ugentligt informationsmøde med vores kontaktpersoner fra EIK Bank. Dette er for at vise fremskridt, engagement, åbenhed og for at bevare interessen omkring vores arbejde. Endvidere er vi interessede i løbende at sikre os at vi og EIK Bank er enige om det arbejde der bliver udført. Efter møderne skrives der referater, som vi bruger til at behandle indtryk fra og resultater af møderne. Mødet er stilet mod vores to kontaktpersoner fra private banken afdelingen, samt to medarbejdere fra IT-afdelingen. 
\item Der skal bruges tid på at skrive rapport mindst én gang om ugen. Som udgangspunkt sker dette hver fredag, hvormed fredag bliver en ``skrive-dag''.
\end{itemize}
\end{itemize}

\subsection{Vore erfaringer med værktøjer og metodologien}

Noget af det første vi erfarede i forbindelse med vores principper, var at mål og planer ikke har nogen effekt hvis der ikke er konsekvens bag ordene. Det er ikke hensigtsmæssigt bare at rykke en deadline eller lade være med at opfylde et mål, hvilket kan ske hvis der ikke er nogen konsekvens ved at gøre det. Dermed er det vigtigt at få defineret sine mål præcist og at målene holdes inden for så realistiske rammer som muligt. Ved at være opmærksom på dette får vi også bedre mulighed for at få success med at planlægge os ud af eventuelle problemer. 

Et af de første mål, der kunne opfattes som en hård nød, var at bestemme hvilken database der skulle anvendes og hvor denne database skulle ligge. Læs mere om denne problematik i \ref{Database}, på side \pageref{Database}. For at få svar på dette spørgsmål skrev vi en mail, der blev sendt videre til bankens datacentral. Problemet var dog at vi ikke havde talt om hvad vi skulle gøre hvis vi ikke fik svar på mailen inden vores deadline udløb. Dette fik vi ikke og dermed stod vi med et problem. Efter en del overvejelser blev det vedtaget at holde os til planen, i henhold til ovenstående afsnit. Dette gjorde vi ved at tage en beslutnig om at arbejde videre med en løsning som vi vidste var mulig, nemlig at anvende en Access database, fremfor at risikere at spilde tid på en uholdbar løsning. Vores tanker og ønske om at arbejde med en mere avanceret databaseløsning blev dermed droppet og vi havde nu nået vores mål.

De daglige rutiner, her tænkes specielt på morgenmødet, har vist sig at have en god effekt på arbejdsgangen, på flere måder. For det første hjælper morgenmødet til at sikre at alle gruppemedlemmer ved hvad der er lavet, hvad der skal laves, hvad der foregår og hvem der laver hvad. Mødet er yderligere en god måde at sikre at der bliver taget hånd om vigtigste problemer, i henhold til ugeplanlægningen. Det er altså et et godt værktøj til at holde fokus på det arbejde der skal udføres og til at holde styr på hvad der er lavet. Her er dagbogen også et hjælpeværktøj som vi, i samspil med morgenmødet, har haft gavn af. Dagbogen er knapt så formel og kræver ikke nødvendigvis et decideret møde internt i gruppen, men gemmes og giver mulighed for tilbageblik og status, se Bilag side \pageref{Dagboeger}.

Den ugentlige planlægning af næste iteration har været en effektiv måde til at identificere de mest presserende problemer og til at koordinere den tid der har været til rådighed. Med denne planlægning har vi, som før skrevet, haft fokus på at identificere de ``hårdeste nødder''. De sidste to uger af projektet, har vi dog ikke haft overordnede mål for udviklingen, da ugerne har været reserveret til rapportskrivning. Rapportskrivning mener vi umiddelbart ikke kan planlægges og koordineres så lang tid i forvejen, hvorfor der ikke udført ugeplanlægning i denne fase.

Iterationens længde og varighed, fra fredag til og med torsdag, har været et punkt der tog noget længere tid at beslutte sig for. Et argument mod den valgte varighed, har været at vi reelt kun har haft 4 dage til udviklingen i hver iteration, i og med at fredag, som iterationens første dag, hovedsageligt er blevet brugt til fredagsbriefing, planlægning af iterationen samt rapportskrivning. Man skal dog huske på at disse ting også er vigtige at tage sig tid til. Vi har altså haft mulighed for, via fredagens aktiviteter, at planlægge, koordinere og vurdere hvilke mål der skal sættes for iterationen. Dette har virket ganske godt og vi føler selv at have sat relativt realistiske mål.

For at ``holde kontakten'' med virkomheden og dens medarbejdere har vi, som skrevet, afholdt et briefingsmøde hver fredag kl 09:30. Vores agenda, til dette møde, har været at forklare hvad vi har lavet i den forgangne uge og hvad planen er for den kommende uge. Der er blevet forberedt en invitation til hvert møde, hvor dagsordenen er blevet præsenteret på punktform. Denne invitation er blevet sendt ud til de relevante personer dagen inden. Dette har vi til dels gjort for at give medarbejderne en mulighed for at bedømme om mødet kunne være interessant for dem eller ej og dels for at give medarbejderne mulighed for at forberede sig til mødet.
Vi føler at vi har opnået en god kontakt med bankens medarbejdere via briefingsmøderne og vi har uden tvivl fået sat mange ting på plads og imødekommet tvivl og misforståelser. For eksempel havde vi på et tidspunkt taget en afgrænsningsmæssig beslutning, hvor vi var af den opfattelse at fremskrivningerne var vigtigere end udprintsfunktionaliteten. Dette fremlagde vi til mødet og det viste sig at EIK Bank ikke var enige i denne prioritering. Hermed undgik vi at arbejde videre ud af ``et forkert spor'' og vi valgte, som resultat af mødet, at lytte til EIK Banks mening og fokusere på udprintningen.

Et af de første projektstyringsmæssige tiltag vi tog, var at udvikle en tidslinie over projektforløbet på kalenderform. Denne tidsplan fylder én A4 side og er inddelt i 10 uger, fra d. 30. januar til d. 3. april. Det gav os et tidligt overblik over hvor mange iterationer vi har haft til rådighed og hvordan tiden kunne prioriteres. Ud fra dette overblik blev vi enige om følgende inddeling:

\begin{itemize}
\item Uge 4: Den første uge af projektet går med planlægning, indledende tanker og installation på kontoret.
\item Uge 5, 6, 7, 8, 9, 10 og 11: De 7 uger/iterationer vi har til analyse, design og implementering.
\item Uge 12 og 13: Rapportskrivning.
\end{itemize}

I forbindelse med den mere praktiske del af projektstyringen, har vi fra starten anvendt et system til versionsstyring. Systemet hedder SVN\footnote{Subversion} og tager sig af håndtering af dokumenter, kode og andet, med andre ord alt vores materiale. Systemet fungerer som en server- og klient løsning, hvor serveren holder og styrer repositoriet hvor data ligger. Denne Subversion serverapplikation kører på en ekstern Linux server. Via Windows-klienten Tortoise SVN kan man tilføje nyt materiale, redigere i det eksisterende materiale og hvis noget skulle gå galt, genskabe data fra tidligere revisioner. Vi har haft adgang til projektets data derhjemme, nøjagtig som vi har haft det på vores computere på EIK Bank. Systemet holder styr på hvem der har lavet hvad og hvornår det er blevet lavet. Data slettes aldrig fra repositoriet selvom det bliver slettet via klienten, det bliver bare fjernet fra den aktive del af repositoriet, hvorfor man altid har mulighed for at finde data frem igen.

%==
%
%Er vi på vej over i at identificere nødder i kraft af, at der er ting vi ikke har erfaring med. Jeg (klaus) mener ikke at manglende erfaring gør en nød til en hård nød. Det er også meget vigtigt er der er enighed i gruppen om hvad der er den hårdeste nød. En anden type nød kunne også være af kommunikations-/forståelsesmæssig karater.

%Vi har haft et lille problem med kommunikationen med kunden. Vi har kommet til at give udtryk for at det ikke er noget problem at lave det Ene og det andet på det nye system. Det er i sig selv ikke noget problem, men dette kan komme til at fremstå som et løft for hvad det nye system kommer til at indehode. Det er meget vigtigt at vi i samarbejde med kunde er enige om hvad der er ønskeligt og hvad der er muligt. Specielt set i lyset af den meget begrænsede tid vi har til vores rådighed.

%Holde flere og samtidigt kortere sessioner, hvormed kvaliteten gerne skulle blive bedre. Afgræns sessionerne bedre.
